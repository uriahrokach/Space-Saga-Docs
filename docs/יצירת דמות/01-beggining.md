# הקדמה

## אז מה בעצם קורה במשחק?

* אתם צוות של ספינת סיור של הצי האנושי המוצב **בסקטור דלתא**, בו נמצא כוכב האם של הברקאל שהובסו במלחמה האחרונה.
* צוות החללית נחשב לצוות "מקצועי", כלומר צוות שכיר של הצי האנושי שהרכיב קפטן הספינה. הצוות מקבל שכר מהצי עבור
  שירותיו לפי "משימות" - לכל משימה אליה תצאו יש תשלום, אותו מקבל קפטן הספינה ומעביר לצוות ולתחזוקת הספינה.
* בשגרה, תפקידכם הוא לפטרל בסביבות כוכבים מוגדרות, לעצור מבריחי סחורות, ובמקרה של מתקפה של כוחות עוינים - לחסל
  את האיום. חוץ ממשימות השגרה, עליכם לבצע משימות מיוחדות שתקבלו מהפיקוד בצי.
* כל סשן במשחק מהווה "טיסה" המתקיימת אחת לכמה ימים. בתחילת כל טיסה תקבלו משימה מהמפקד-ת שלכם, ובסוף כל טיסה
  תדווחו על סיכום המשימה ומידת השגת מטרותיה.
* במשחק משחקים צוותים נוספים המשפיעים על עולם המשחק, איתם תוכלו ליצור קשרים. הצוותים כולם נמצאים בסקטור דלתא,
  ומרביתם תחת אותם מפקדים.

## מה צריך לעשות לפני הסשן הראשון?

### שם צוות וסמל

עליכם לבחור שם ולעצב את סמל הצוות שלכם - אותו נציג במסך בתוך החללית במהלך המשחק.

### סיפור ״origin״ לצוות

חשוב לתאם בין הדמויות השונות כיצד הפכתם לצוות שאתם: למדתם ביחד בבסיס ״ליברטי״, האקדמיה הצבאית של הצי? גדלתם ביחד
באותה מושבת חלל? אולי הקפטן פרסם מודעת דרושים באתר ״חדשות הגלקסיה״, וקפצתם על ההזדמנות בשביל הכסף? מוזמנים להיות
יצירתיים ולחשוב על סיפורים נוספים שקושרים אתכם יחד. סיפור חזק ייתן לכם בסיס טוב לשחק דרכו.

### לחלק עמדות בחללית

להתחלק על מגוון העמדות בחללית. את ההסבר לכך ניתן [למצוא כאן](./03-roles.md).

### בניית דמויות

עוד על כך בחלק  של [בניית דמויות](./02-character-creation.md).
