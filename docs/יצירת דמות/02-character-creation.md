# בניית דמויות

!!! info "הגשת דמויות"

    כל אחד מגיע עם דמות מוכנה אותה הוא הולך לשחק במהלך המשחקים. את הדמות יש להגיש לפני תחילת המשחק בקובץ הForms הנ"ל.

<br />
[להגשת דמות :fontawesome-solid-user-pen:](https://forms.gle/FyJG224g63qNtYyT6.){ .md-button .md-button--primary }
<br />

עליכם לבחור לדמות שלכם: **תפקיד בצוות החללית** (בתיאום עם הצוות) **שם, גיל, ואופי,** ולעצב את **הסיפור האישי** שלה.
יש שלוש בחירות בסיסיות בעיצוב הסיפור של הדמות שיעזרו לעגן את העבר שלה בעולם המשחקי: **מוצא, זן ורקע.** כדי להתמצא
בעולם של ״ספייס סאגה״, הושק לאחרונה [קובץ מידע](https://tinyurl.com/mv8m85tu) (שנכתב כאילו היה ספר היסטוריה לתלמידי
תיכון בתוך העולם שלנו), והוא יסייע לכם לבחור את הרקע שלכם.

## מושבת מקור

המושבה ממנה הדמות שלכם הגיעה. לצי האנושי 11 מושבות ברחבי החלל - חלקן כוכבי לכת, חלקן אסופות של תחנות חלל. רשימת המושבות נמצאת בעמוד 39 בקובץ המידע.

## זן

הזן אותו תרצו לשחקן. בצי האנושי, על אף שמו, משרתים גם חוצנים רבים, וכן גם אנדרואידים. שחקנים שדמויותיהם אינן בנות-אדם נדרשים להגיע בתלבושת/איפור מתאימים (חלקם מוגזמים וחלקם פשוטים מאד). רשימת הזנים נמצאת בקובץ המידע בעמוד 66.

## רקע

״תבנית״ שעוזרת להבין איך הדמות גדלה, מה השפיע עליה, מה החוזקות שלה ועם איזה ״מטענים״ היא מגיעה לתפקיד בצי. מצורפים כמה רעיונות:

* **אריסטוקרטיה:** אתם מגיעים ממעמד מבוסס. ייתכן והוריכם הם מדענים בכירים שעובדים באחת החברות הפרטיות בתחנות החלל?
אתם נצר לשושלת עשירה, שחיה על הון שרק הולך ותופח עוד מימיה בכדור הארץ? ואולי בכלל השגתם את הונכם בעצמכם, אבל משהו בחיי העושר
והנהנתנות גרם לכם להרגיש חסרי משמעות, והחלטתם בגיל מאוחר לחפש כיוון אחר ולהצטרף לכוחות הצי?
* **מיליטנטי:** אתם מגיעים ממשפחה עם מסורת צבאית, בה היה ברור שגם אתם תתגייסו לצי האנושי. האם אביכם היה מפקד זוטר
שמעולם לא קיבל קידום, ושלח אתכם להגשים את חלומו? אולי אמכם היא מפקדת מעוטרת, גיבורת מלחמה, וחייתם כל חייכם בצלה?
ואולי פשוט כבר שבע-מאות שנה כל הילדים במשפחה הולכים לאקדמית מאדים ללוחמה בגיל עשר, עם מסלול חיים ברור וידוע מראש?
* **מעמד פשוט:** אתם מגיעים מהמעמד הנמוך בחברה. ייתכן שכבר דורות בני משפחתכם מתפעלים את מנועי תחנות החלל או חוצבים
באסטרואידים, ואתם הראשונים שמנסים לחיות חיים אחרים. אולי איבדתם את הבית שלכם בליל הימורים לפני עשר שנים, והתגייסתם
לצי כדי להצליח לשלם את החוב? ואולי הכסף הוא לא העניין פה בכלל, ושירות בצי הוא פשוט הדרך היחידה שלכם לצאת מהמושבה שלכם
ולראות את המראות המופלאים של היקום?
* **פליטי מלחמה:** אתם הושפעתם ממלחמת הברקאל באופן ישיר. האם כל משפחתכם נהרגה באחת מתחנות החלל שהותקפו, והתגייסתם כדי
לנקום את מותם? אולי הסיוטים על אהוב ליבכם שאבד במלחמה עוד רודפים אתכם, והדרך היחידה להתמודד עם השדים שלכם היא
לפגוש אותם בשדה הקרב, פנים-אל-פנים? או שאולי הטראומה של המלחמה דרבנה אתכם להתגייס, ולטפס מספיק גבוה כדי להביא סוף
ללחימה, אחת ולתמיד? 
* **עבריינות:** יש לכם היסטוריה של פשיעה. האם גדלתם בספינות שודדים לצד פיראטי-חלל נודעים? אולי הייתם בעברכם מבריחי
סחורות, עד שנתפסתם, ושופט רחמן נתן לכם הזדמנות שנייה בצי? האם המאפייה רודפת אחריכם, והדרך היחידה שלכם להימלט היא
להתגייס לצי?
