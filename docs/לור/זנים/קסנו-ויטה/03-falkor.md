# הפלאקור

![human](assets/falakor.jpg){ align=left width="300"}

**שמות וכינויים:** פלאקור (Falakor).

**כוכב מקור:** כוכב פלאקור (שנחרב בשנת 2797, עוד על כך [בתת-הפרק הרלוונטי](../../מושבות%20הצי/08-former-colonies.md#_3)
בפרק ״מושבות הצי״).

**אוכלוסייה (בקירוב):** 130 מיליון.

**ריכוזי אוכלוסין:** [מושבה 18](../../מושבות%20הצי/02-colony-18.md), [הפרסה](../../מושבות%20הצי/04-the-horseshoe.md).

**שנת מפגש עם האנושות:** 2588

## תיאור פיזיולוגי

הומנואידים. לפלאקור עור בגווני סגול-ורוד, ושני מחושים דקים עולים מהמצח. הצבע הסגול מגיע מאתנוציאנין, פיגמנט כימיקלי
שנמצא ברוב צורות החיים בכוכב פלאקור, וככל הנראה התפתח כנוגד קרינה אל מול שמש ששיחררה כמויות גדולות של קרינת
אולטרה-סגולה. בעקבות חורבן מערכת השמש של הפלאקור, והיעדר מקורות התזונה המקוריים, דעכה הפיגמנטציה אצל
מרביתם והצטמצמה אל השפתיים, האוזניים, והמחושים.

## מאפיינים תרבותיים

הפלאקור הגיעו במקור מכוכב המשתנה תדיר: וויברציות קוליות שהגיעו מלב הכוכב היו משנים את הדיונות שלו לאורך העונות,
ולעיתים תוך ימים בודדים. בהתאם לכך, התכונה הברורה והמובהקת שמרכיבה את אישיותם של רוב בני הפלאקור, ומעצבת את
תרבותם, היא הגמישות. פתגם פאקלורי עתיק אומר:

> ״מה שלא זז, לא חי״.

הצלילים והמנגינות הם הבסיס לתרבותם. שפתם עשירה ומורכבת למאזין החיצוני ונשמעת כמעט כמו שירה, הלבוש המסורתי
עשוי צמר מיוחד שמשנה את צורתו לפי ויברציות, וסכסוכים בין-אישיים (ולעיתים גם בין פלגים שונים בתוך הפלאקור) נפתרים
פעמים רבות באמצעות תחרויות שירה ונגינה.

מחושי הפלאקור אמנם התרגלו לדציבלים הגבוהים של כוכב שלא מפסיק לשנות את פניו, אך הוויברציה של כוכבם הייתה
תמיד הרמונית. הרעשים של החברות שאינן רגישות כמוהם מסבים להם סבל. הם יתרחקו מאתרי בנייה וממפעלים
תעשייתים כמו מאש. המבנים של הפלאקור נבנים תמיד כאשר לאקוסטיקה חשיבות ראשונה במעלה, וכך גם חלליותיהם
(ובחלליות בהם משרתים בצי, נעשות התאמות אקוסטיות).

## מתן שמות

לפלאקור אין תכתיבי מתן שמות ברורים כפי שמובן לבני האדם. אצל הפלאקור, חשוב יותר המצלול: בשפת הפלאקור, מילה
מקבלת משמעות שונה לחלוטין לפי התו בו היא נאמרת. ובכל זאת, מספר מנהגי מתן שמות כן התפתחו עם השנים, כאשר
הברות מסוימות הפכו לדומיננטיות. שמות שמתחילים בהברות ״yoo", ״hee", ו״wao", נהפכו פופולריים בעשורים האחרונים,
עם שמות כמו יונא, יוריק, היליון, הינדיריון, וואריק, ו-וומסר.

## קשר לצי האנושי

עם הצטרפות הפלאקור לפדרציה, נטמעו רבים מהזן בקרב שורות הצי. בשל האופי הגמיש של הפלקאור הממוצע ותוחלת
חיים נמוכה יחסית (ממוצע של גיל 50, לעומת 90 בקרב בני האדם), מתקשים רבים מבני הפלאקור עם מבנים צבאיים היררכים
נוקשים וקבעונות בהגדרת תפקיד. אלה שכן בוחרים לשרת בצי, נוהגים לאהוב את החופש היחסי שבשירות בספינות חלל.
תפקידים שדורשים יותר תקשורת ויצירתיות, באים להם באופן טבעי יותר מאשר משרות בירוקרטיות וניהוליות.

חורבן מערכת השמש של הפלאקור בשנת 2797, הוביל לקליטת מיליוני פליטי פלאקור במושבה 18 ובמושבת הפרסה,
ופלאקור רבים מבעבר מצאו את עצמם משתלבים בצי כמקור פרנסה.

## תכונות גנטיות ייחודיות

לפלאקור רגישות יתרה לצלילים וויברציות דרך המחושים שעל מצחם, שבכוכב האם שלהם סייעו להם להתמצא בכוכב.
הם זוכרים בקלות כיצד נשמעים קולותיהם, הליכותיהם, ואפילו נשימותיהם של אנשים שהם באים איתם במגע. בנוסף, יש
להם שמיעה אבסולוטית.
