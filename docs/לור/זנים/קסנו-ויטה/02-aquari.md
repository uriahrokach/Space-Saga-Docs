# האקווארי

!!! info "פרשנויות"

    זהו דף המדבר על הזן החוצני הקרוי *אקוורי*. אם ברצונכם לקרוא מידע על הכוכב הרלוונטי, ראו את המידע על
    [מושבת אקווריה](../../מושבות%20הצי/05-aquaria.md).

![human](assets/aquari.jpg){ align=left width="300"}

**שמות וכינויים:** אקווארי ⁠⁠⁠⁠⁠⁠⁠(Aquari). בשפתם, מכונים האקווארי בשם ״א׳קי״ (E'ki), שמשמעותה בשפתם ״הזקופים״.
בני האדם מכנים אותם אקווארי. שם זה אומץ גם על ידי בני הזן הזה שהצטרפו לצי האנושי, אך נחשב משפיל בעיני
אקווארים מפדרצית א׳קי.

**כוכב מקור:** האקווארי מגיעים במקור משלושה כוכבים: סומאי (So'mai), אינאי (I'nai),
[ואקוואריה](../../מושבות%20הצי/05-aquaria.md) (במקור, ג׳נאי - Ge'nai). סומאי היה הכוכב שהזן התחיל בו
את דרכו, אך כבר בשנת 2120 החלו אקווארים להתגורר על פני שני הכוכבים האחרים. חשוב לציין כי הרוב המוחלט של
האקווארים המשרתים בצי האנושי ומתגוררים במושבותיו הם מכוכב אקוואריה, שהינו מושבה של הצי האנושי מאז שהצטרף
לפדרציה בשנת 2439.

**אוכלוסייה (בקירוב):** 3 מיליארד (כ-900 אלף בצי האנושי).

**ריכוזי אוכלוסין:** סומאי, אינאי, ואקוואריה.

**שנת מפגש עם האנושות:** 2370

## תיאור פיזיולוגי

הומנואידים. לאקווארי זימים בצוואר שמאפשרים להם לנשום מתחת לפני הים ועור מכוסה קשקשים, בצבעים
שנעים לרוב בספקטרום כחול-ירוק (ובמקרים נדירים, שקוף). לחלקם קרומים בין אצבעות הידיים והרגליים.
השיער שלהם דומה במקור לאצות ואלמוגים, אך זהו מנהג נפוץ היום בקרב האקווארי בצי האנושי לצבוע ולהנדס
את השיער כך שייראה דומה יותר לשיער אנושי.

## מאפיינים תרבותיים

התרבות האקווארית שהתפתחה לאורך הדורות הייתה ברובה תרבות שבטית-קולקטיביסטית, בה משמעותו
של היחיד היא זניחה לעומת משמעות השבט, או ״הכלל״. הפוליטיקה האקווארית אף פעם לא דיברה בשפה
של זכויות פרט, ואפילו לא זכויות קניין. שרידותו של השבט, או קבוצת השיוך הרחבה אליה האקווארי משתייך,
יותר בעבור הפרט הממוצע מאשר רווחתו שלו.

הסיבות לכך מגוונות. סיבה מובילה היא ככל הנראה התמותה הגבוהה שהייתה בקרב ילדי האקווארי עד
למאות האחרונות, בעקבות טורפי-ים ענקיים. מדובר בתופעה שההשלכות שלה הן קודם כל אבולוציוניות: אם
אקווארית יולדת בממוצע שבעה צאצאים בכל לידה. עד שהוא מגיע לגיל בגרות, אין כמעט אקווארי אחד שאין
לו לפחות שלושה-ארבעה אחים תאומים.

עם כניסתם של האקווארי לצי האנושי והתערותם בקרב בני האדם, המגמות האינדיווידואליסטיות לא פסחו על
האקווארים - ויש שיגידו שאף משכו אותם אל הצי. עזיבת כוכבי האם שלהם גם תרמה היא לאובדן המבנה
השבטי ולנאמנות ליחידה החברתית הרחבה.

מאפיין תרבותי נוסף ומשמעותי להבנת האקווארים הוא סגנון התקשורת. בשל הקושי בהעברת מסרים
ווקאליים מתחת לפני הים (אף שזו אכן קיימת), התקשורת הבין-אישית האקווארית מאופיינת ביתר רגשנות
מאשר זו האנושית ובשפת גוף מוגברת. מה שלבן-האנוש ייראה אצל האקווארי כהתרגשות תיאטרלית
ומוגזמת, לעיתים לא יהיה יותר משמחה, ויום עצוב יכול להתפרש מהצד כדיכאון מלודרמטי. פעם התנגש
ברחפן שלי נהג אקווארי - מעולם לא פחדתי מזעם של אדם אחר מימיי.

## מתן שמות

אוכלוסיית האקווארים מונה מעל מיליארד פרטים ומאות תתי-תרבויות, ועל כן קשה בפסקה לתמצת את
תכתיבי השמות האקוואריים. אך מרכיב שהוא פופולרי וחוצה-שבטים בקרב רוב האקווארים, בשל מבנה
השפתיים האקווארי, הוא שימוש מרובה באותיות ״ש״, ״נ״ ו-״ס״, שמופיעות ברוב השמות האקאוורים פעם
אחת אם לא פעמיים, ושימוש מרכזי בפתח בניקוד. לאוזן האנושית השמות ישמעו ״נחשיים״. שמות פרטיים
פופולריים בקרב האקווארי: סלאשן, רשנאס, גנשאל, ששאן, פרסאן, גנסאן, סמנסאש.

שם המשפחה של האקווארי הוא שם השבט שלו, ולרוב מסתיים בסיומת ״אי״ (אי׳נאי, ג׳נאי, וסו׳מאי, כוכבי
האקווארי, נקראו על שם שמות השבטים הגדולים ששלטו עליהם לאורך ההיסטוריה). דוגמא לשמות
שבטים אקווארים: ששאי, סמנאי, שלנטאי. עם השנים וההתערות בצי האנושי, שמות אנושיים השתלבו
בשמות הפרטיים ואפילו בשמות המשפחה השבטיים, כך שניתן היום אפילו למצוא אקווארים משבטים
כגון קולומבאי וארתוראי.

## קשר לצי האנושי

בשנת 2439, שנים ספורות לאחר תום מלחמת האזרחים האקווארית, הצטרף כוכב ג׳נאי לפדרציה ושינה
את שמו ל״אקוואריה״ (עוד על מלחמת האזרחים האקווארית והצטרפות האקווארי לצי האנושי
[בחלק הרלוונטי בפרק ההיסטוריה](../../היסטוריה/02-golden-age-of-space.md#האקווארי---מפגש-מלחמת-אזרחים-פילוג-והברית-הנגדית)). השתלבותם הייתה מהירה, וכיום מאות אלפי אקווארים משרתים בצי האנושי.

מצד אחד, האקווארי הם הזן הלא-אנושי שהכי הרבה פרטים ממנו משרתים בצי (מהווים כ-20% מהצי).
מצד שני, הם גם הזן עם הכי הרבה פרטים שלא משרת בצי האנושי, כאשר מרבית האקווארי נמצאים תחת
קונפדרצית א׳קי. האקווארים מהקונפדרציה רוחשים איבה גדולה לאחיהם שחברו לצי, ורואים בהם בוגדים
בזן. האימרה הישנה אומרת, שחייל א׳קי יעדיף לישון במיטה עם אדמירל הצי לפני שהוא ילחץ יד לבן-מינו
מאקוואריה.

האקווארים לא יכולים לנשום באופן טבעי לאורך יותר מכמה דקות מחוץ למים. כדי להסתובב על היבשה
או להתנייד בספינות חלל, הם לוקחים כדורים מיוחדים שפיתחו, אך נדרש ביקור של פעם בשלושה-ארבעה
חודשים בגוף מים מלוח כדי לאזן את מערכות הגוף שלהם. בשל כך, חלק ניכר מהאקווארים משרתים
בספינות אקוואריות לחלוטין, דבר שמאפשר להם לטוס בספינות מלאות במי-מלח מכוכבם. אחרים מעדיפים
את ההשתלבות בצי עם בני אדם וזנים אחרים.

## תכונות גנטיות ייחודיות

האקווארי הם זן הרמפרודיטי מסוג דיכוגמי - כלומר, הם מחליפים את המין שלהם בהתאם לתנאים שונים.
בעבר, בכוכבי האם שלהם, נכללו בתנאים אלה: טמפרטורת האוקיאנוסים שלהם, סכנות של טורפים,
עונות זיווג, ומעמד חברתי. בזכות התפתחויות טכנולוגיות הצליחו האקווארי לנתב בעצמם שינויים אלה.
כיום, בתהליך תרופתי פשוט, יכול כל אקווארי להחליף את מינו תוך שבועות ספורים. ⁠⁠⁠⁠⁠⁠⁠סריקת הזימים של
אקווארייכולה להעיד כמה זמן היה מחוץ למים.
