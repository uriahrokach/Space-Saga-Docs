# ישויות דיגיטליות

![human](assets/digital-entity.png){ align=left width="300"}

**שמות וכינויים:** פורשים, Digitals

**אוכלוסייה (בקירוב):** בין 10,000-50,000 (אין מספר מדויק)

**ריכוזי אוכלוסין:** אין

## תיאור פיזיולוגי

בני אדם או מינים תבוניים זרים שהפכו עצמם לדיגיטליים, גופם הושתל בתחנות עגינה ביולוגיות, והם מתקיימים בתוך עולמות דיגיטליים שונים.
ידועים בתור "פורשים", אלו שמאסו בחיים הפיזיים ומקיימים חיים חברתיים-דיגיטליים בתמורה לשעות עבודה או אנרגיית גופם בעבור אותן
חברות המייצרות את המרחבים הדיגיטליים בהם מתקיימים.

## רקע להיווצרותם

אחרי הפיתוח של [אנדרואידים](./01-androids.md), ולאור התפתוחות טכנולוגיות אדירות במגוון תחומים, היה זה רק עניין של זמן עד
שבני אדם יוכלו להעביר את התודעה שלהם אל תוך מכונות. ואכן, הישות הדיגיטלית הראשונה נוצרה בשנת 2355 במעבדות חברת הסייבר
נובה-לוג, כאשר מייסד ניראר מינרלים (לימים, [הקונגלומראט השמימי](../../פלגים/02-celestial-congolomerate.md)) טולגאר ניראר
נשם את נשמתו האחרונה, ועבר לחיות את חייו בענן. ההצלחה הייתה אדירה, אך זמנית: אומרים שוירוס ממשחק מחשב של אחד המתכנתים
משך את דמותו של ניראר אל תוך המשחק. הקובץ שלו התערבב עם קובץ של הבוס מהשלב האחרון, והמשחק קרס.

מאז, השתכללה הטכנולוגיה, ועשירי הפדרציה יכולים להרשות לעצמם, אם חפצה נפשם בכך, להפוך ליישות דיגיטלית בת אל-מוות. במסגרת
מהלכים רגולטוריים, כדי למנוע גניבת זהות ומניפולציות, העבירה מועצת הצי שורת הגבלות על הישויות, ובהן צבירת רכוש, עמידה למשפט,
וניהול ארגונים, חברות ודתות. כך, השאירו לישויות הדיגיטליות שתי אפשרויות מרכזיות: שירות בצי, או לבלות במולטיוורס בלי דאגות.

## קשר לצי האנושי

קיימות ישויות דיגיטליות בודדות שמשרתות בצי, רבות מהן בעמדות התכנות וההנדסה, אך במקרים נדירים אפילו כקפטנים של ספינות.
