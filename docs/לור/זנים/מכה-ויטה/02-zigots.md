# זיגוטים (H.Z)

![human](assets/zigot.jpg){ align=left width="300"}

**שמות וכינויים:** Human-Zigotian, זיגוטים, דרואידים דור B

**אוכלוסייה (בקירוב):** 200,000

**ריכוזי אוכלוסין:** [רוזן-4 (זטאפוליס)](../../פלגים/05-independent-entities.md#_3)

## תיאור פיזיולוגי

הומנואידים. נראים זהים לחלוטין לבני אדם. חלקם בוחר להחצין חלק מהטכנולוגיה, לרוב בצידי הפנים או בכפות הידיים.

## רקע להיווצרותם

המידע על הזיגוטים וייצורם עדיין חסוי בארכיונים של מארס-טק והצי האנושי, וככלל נאסר על מסמכים אקדמיים ומחקריים לעסוק בהיסטוריה
שלהם. אז כדי להימנע מתביעה, אגיד את זה ככה: אסור לי לכתוב שבשנת 2660, עשה הצי האנושי קפיצה מטאורית בפיתוח, והביא לייצור
האנדרואיד הראשון מזן H.Z. - אנדרואיד בעל ״100% פידליטי״ - זהות מוחלטת לאיך נראה, הולך, מתנהל ומדבר בן אנוש.

עם השקתם, הפכו מיד לסנסציה, והחלו להיות מיוצרים בקצב מסחרר. עד שנת 2677, הספיקו מעבדות מארס-טק לייצר 100,000 יחידות.

אך כמו עם קודמיהם ה-H.MTX, גם הזיגוטים יצרו התנגדות. הייצור שלהם היה הגפרור שהצית אי-נחת שהצטבר במשך שנים כלפי הצי בכלל
ומדיניות הכלת הזנים הזרים בפרט, והיווה את התירוץ המושלם לבעלי אינטרסים להבעיר את השטח. ניסיון ההפיכה בטרה-לונה בשנת 2677
אמנם נכשל ארבעה חודשים לאחר תחילתו, אך גבה מחיר גבוה מהצי, וכלל רצח של אלפי זיגוטים ואנדרואידים מדגם H.MTX. כדי להשקיט את
הרוחות, הצי האנושי אסר על ייצור אנדרואידים - איסור שתקף עד היום.

פחות משנה לאחר ניסיון ההפיכה, בתום כינוס יוצא דופן של כל הזיגוטים [באקוואריה](../../מושבות%20הצי/05-aquaria.md), הכריזו
הזיגוטים על עזיבת פדרצית הצי האנושי. תוך שבועות בודדים נסעו 99% מהזיגוטים אל כוכב הלכת רוזן-4, שם הקימו את ביתם -
״פוליס הזיגוטים״.

עם המעבר והקמת מושבה עצמאית, אפשרו הזיגוטים לזן MTX שקדם להם לעבור להתגורר כאזרחים שווים בכוכב האם שברשותם. הם
מספקים שירותים מתקדמים לאנדרואידים מסוג MTX, המאפשרים להם לשאת בתוכם "עובר" מזן H.Z ואף לעבור טרנספורמציה זנית ולהפוך
ל-H.Z (ללא תשלום). התהליכים פולשניים ביותר ורבים מזן MTX חוששים מהם. חלקם מתנגדים לשינויים בטענה שעליהם להישאר "טבעיים",
כפי שנוצרו.

## קשר לצי האנושי

רוב הזיגוטים חיים את חייהם העצמאיים ב״פוליס הזיגוטים״ - כוכב הלכת רוזן-4 (זטאפוליס) - במנותק מפדרצית הצי האנושי, מלבד שיחות
דיפלומטיות נדירות בין ההנהגה שלהם להנהגת הצי. זאת לאחר שנטשו בהמוניהם את הפדרציה בעקבות רדיפתם ששיאה בניסיון ההפיכה
במושבת טרה-לונה בשנת 2677. קיימים כמה מאות בודדים שבחרו להישאר מאחור ונמצאים עדיין בפדרציה, ופחות מ-200שמשרתים באופן
פעיל בצי.
