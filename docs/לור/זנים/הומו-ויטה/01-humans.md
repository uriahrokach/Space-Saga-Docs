# בני-אדם

![human](assets/human.jpg){ align=left width="300"}

**שמות וכינויים:** בני/בנות אדם, בני/בנות אנוש, הומו-ספייאנס. מכונים בפי חלק מהזנים החוצנים טרנים (Terrans,
מלשון ״טרה״), אף על פי שמרבית בני האדם לא דרכו בכוכב.

**כוכב מקור:** טרה - כדור הארץ.

**אוכלוסייה** (בקירוב): 4 מיליארד.

**ריכוזי אוכלוסין**: כלל מושבות הצי (וכן מושבות החזית ותחנות קונגלומרט השמימי). המקום בו ישנם הכי הרבה בני
אדם בגלקסיה: כוכב הלכת מאדים, עם כ-1.4 מיליארד בני אדם.

## תיאור פיזיולוגי

הומנואידים. זהו. ידיים רגליים אוזניים איברי רבייה. זה לא ״גוף האדם לגיל הרך״ פה - מי שרוצה עוד
מידע, שילך לספרייה.

## מתן שמות

האנושות לקחה איתה לחלל מגוון דפוסי מתן-שמות עם שורשים שהולכים אחורה אלפי שנים לשפות אינדו-אירופאיות,
אסיאתיות, שמיות, ואחרות. שמות מהמקורות הדתיים, ההיסטוריה, והפוליטיקה תמיד מתחדשים, באים והולכים, בגלים
קבועים של מקוריות ושיעמום.

המסע אל החלל הוסיף עוד ללקסיקון השמות האנושי, כאשר שינוי זה חל בכל אחת משפות האם: אם בכדור הארץ הורי
תינוק היו יכולים לקרוא לו ״דייזי״ או ״גייל״ על שם תופעות טבע שנצפו בסביבתם, בחלל שמות כמו ״קומט״, ״נובה״, ו״נבולה״
צברו במהרה פופולריות, אל אף שיש נוסטלגיים שעוד אוהבים לקרוא לילדיהם בשמות שמסמלים געגועים למה שאבד לנו כשעזבו
את כדור הארץ. פעם פגשתי ילד מסכן שהוריו נתנו לו את השם המצער ״אטמוספירה״.

## קשר לצי האנושי

כשמו כן הוא - הצי האנושי הוקם על ידי בני האדם שיצאו אל הכוכבים. ברבות השנים, הצטרפו זנים אחרים לפדרציה
ולצי, אך בני אדם עדיין מרכיבים כ-60% מהצי האנושי.
