# ניאו-ספייאנס

![neo-sapien](assets/neo-sepian.jpg){ align=left width="300"}

**שמות וכינויים:** ניאו-ספייאנס, ״בני האדם החדשים״. לאחר שנות ייצורם הראשונים, זכו למגוון שמות גנאי, ביניהם ״מתחזים״
ו״סאב-ספייאנס״.

**אוכלוסייה (בקירוב):** כ-8000 פרטים.

⁠⁠⁠⁠⁠⁠⁠**ריכוזי אוכלוסין:** אין

## תיאור פיזיולוגי

זן חדש של בני אדם. יוצרו בתהליכי מעבדה ביולוגיים מסווגים, שם "נולדו" כשגופם בגיר (גיל משוער - 27 שנים) ולא הזדקנו כלל. לאחר לידתם,
עברו תהליכי חיברות מואצים במעבדה-חברתית סגורה, ביניהם: תנועה והנעת שרירים, יכולות למידה, כללי התנהגות וציות לחוקים, תקשורת
בין אישית והכשרות מקצועיות במגוון תחומים. ניאו ספייאנס מסוגלים להתרבות כמו הומו-ספייאנס, כאשר צאצאיהם יפסיקו את תהליכי
ההזדקנות בגיל 27 (גם אם רק אחד מהוריהם הינו ניאו-ספייאן).

## רקע להיווצרותם

לאחר עשרות שנים של ניסויים יקרים במיוחד, מדעני חברת ביו-לאבס, תאגיד עצמאי בפדרציה, הצליחו בשנת 2750 לייצר זן אנושי חדש.
פריצת הדרך שברה חסמים של מאות שנים בתחום פיתוח צורות החיים המלאכותיות, כאשר עד לאותה עת יוצרו רק דרואידים ממגוון סוגים,
שהיו מבוססים על טכנולוגיה ולא על ביולוגיה. דוברי החברה כרזו בהתלהבות:

> ״הצלחנו לעקוף את ההתפתחות הטבעית של מינים טבעיים, מעתה אין אנו בני האנוש תלויים באבולוציה, עתידנו, באופן מוחלט, לא עוד
> מונח בידי התפתחות גנטית העורכת מיליוני שנים - עתיד המין האנושי נמצא בידינו״.

כבר בגל הייצור הראשון עלו בחברה האנושית ספקות והתנגדויות לגביי יצירת זן נוסף - בוודאי לאחר מאות השנים בהם האנושות עסקה רבות
בשאלות האתיות של ייצור [אנדרואידים](../מכה-ויטה/01-androids.md), ובהמשך אסרה על ייצור זה כליל (עוד על כך בפרק על המכה-ויטה).
במשך שנים טענה ביו-טק שמדובר בתהליך שונה לגמרי ושהאנושות מוכנה לשינוי הגדול, ולכך קיבלה גיבוי מלא מהצי האנושי.
אך פלגים נציים בצי האנושי, שהתנגדו בנוסף גם להשתלבות של זנים חוצנים בצי, קידמו קמפיין פוליטי מוצלח שהוביל לכך שבשנת 2776
נאסר ייצורם.

מאז הפילוג האנושי בשנת 2777, נמחקה כמעט לחלוטין קהילת הניאו-ספיאנים במסע טרור רצחני על ידי מפגעים בודדים. רובם המוחלט של
המפגעים הזדהו כתומכי [החזית הפטריוטית](../../פלגים/01-terran-patriotic-front.md), אך מעטים מהם היו מוגדרים כחיילים של החזית.

## תכונות גנטיות ייחודיות

בגופם של הניאו-ספייאנס מוטמעות מערכות ביולוגיות חיידקיות-פטרייתיות שמסוגלות להתמודד עם כל המחלות הידועות ותהליכי ההזדקנות
של איברי הגוף. ניתן לזהות ניאו-ספיאן בסריקת כף-יד פשוטה בכל מעבדת חומרים בסיסית, בדם שבגופם יימצא אחוז חריג של כדוריות דם
לבנות.

## קשר לצי האנושי

האדם הממוצע לא ייתקל כל חייו בניאו-ספייאן. לפי נתונים סטטיסטיים של הצי, נותרו אלפים בודדים של פרטים בלבד. אלה נטמעו היטב
בחברה האנושית, ולרוב לא ישארו במקום עבודה אחד לתקופה של יותר מ-5 שנים מפאת חשש מתשומת לב לכך שהם אינם מזדקנים.
ניאו-ספייאנס משרתים בצי האנושי תחת נוהל המאפשר להם לשמור על זהותם בחשאי מבלי לשתף את הצי. בדיקה גנטית לזיהוי
נעשית במקרים חריגים בלבד ונחשבת כלא מכבדת ואף "מסכנת-חיים" בקרב אנשי הצי, מפאת חשש להיווצרות מתח בין הסביבה הקרובה
לאותו פרט שנחשף בבדיקה.
