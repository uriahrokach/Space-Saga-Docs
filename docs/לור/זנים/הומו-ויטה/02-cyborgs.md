# סייבורגים

![cyborg](assets/cyborg.jpg){ align=left width="300"}

**שמות וכינויים:** סייבורגים, חצאי-מתכת (Half-metals), משודרגים. מכונים גם בקצרה ״בורגים״.

**אוכלוסייה** (בקירוב): 500 מיליון.

**ריכוזי אוכלוסין:** אין

## תיאור פיזיולוגי

בני אדם (ומינים תבוניים זרים) אשר החליפו חלקים מגופם הביולוגי עם איברים סינטטיים. איברים אלה מגיעים עםיכולות טכנולוגיות שונות
לפי השדרוגים הרצויים, כדוגמת שיפור יכולות תנועה, חוסן גופני, עוצמת שרירים, ואפילו כלי נשק מוטמעים בגוף. ההגדרה חלה גם על אלה
המטמיעים צ׳יפים בגופם בניסיון לשפר את יכולותיהם בתחומי אתלטיקה, חוסן, קוגניציה, ועוד.

⁠⁠⁠⁠⁠⁠⁠רוב המדענים מסכימים שסייבורגים אינם קטגוריה נפרדת מבני-האדם, אלא מעין תת-קטגוריה (התומכים יגידו ״שדרוג״, המתנגדים, בעיקר
ממניעים דתיים, יגידו ״חילול הקודש״).

## רקע להיווצרותם

אפשר להתווכח על מיהו הסייבורג הראשון - האיש עם הרגל התותבת הראשונה? קוצב הלב הראשון שהושתל? הילד הראשון שהותקן לו
שבב ביו-טכנולוגי שמפריש הורמון גדילה? כל אלה השערות סבירות, אך המושג ״סייבורג״ כאופן לתיאור אנשים שבגופם שולבה טכנולוגיה
התחיל בתחילת המאה ה-22, כאשר פלאי הטכנולוגיה הארלניאנית הוטמעו בגופם של בני האדם. מאז, חברות רבות מציעות שירותים
שהופכים את האדם (וזנים אחרים) לסייבורג, ביניהם מארס-טק,[ הקונגלומרט השמימי](../../פלגים/02-celestial-congolomerate.md),
וביו-לאבס.

## מאפיינים תרבותיים

סייבורגים רבים נוהגים להתחבר עם סייבורגים אחרים דרך תרבות שדרוג-השתלים המלאכותיים שבגופם. קיימים מגזינים וערוצי טלוויזיה
ייעודים לסייבורגים שדנים בנושא ומפרסמים חידושים ומבצעים בתחום. בנוסף, ענפי תחרויות הסייבורגים, כמו מירוצי מכוניות והיאבקות,
הם פופולריים ביותר בכל רחבי הצי, ומושכים אליהם קהל גדול, כולל רבים שאינם סייבורגים.

קיימים חילוקי דעות בתוך קהילת הסייבורגים מה מעביר אדם מעבר לסף שהופך אותו לסייבורג אמיתי. בכל מושבה, התפתחו קהילות
שמגדירות את הגבול באופן אחר, כאשר סייבורגים שאחוז ניכר מגופם הוא מכאני רואים בעצמם פעמים רבות ראויים יותר לתואר זה
מאחרים. דוגמא מוכרת מהשנים האחרונות היא מועדון ״סייבורג סוּפרים״, מועדון הסייבורגים הנודע
[שבמושבת טיטאן](../../מושבות%20הצי/03-saturn-moons.md), שמקבלים לשורותיהם רק את מי ש-80%ממסת גופו הוחלפה ברכיבים
סינטתיים.

## קשר לצי האנושי

סייבורגים רבים משרתים בצי האנושי. הצי מעודד שימוש בשתלים ושדרוגים לשיפור יכולות החיילים בשגרה ובקרב, ואפילו מסבסד
שתלים וטכנולוגיות מסוימות בהתאם לוותק ודרגה. לצד זאת, קיימת רגולציה קפדנית על שתלים אלה, כדי לוודא את כשירות החיילים
ולמנוע מקרי פריצה ולוחמה אלקטרונית.
