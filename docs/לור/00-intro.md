# הקדמה

המידע הנ"ל נלקח ממסמך אשר נכתב על ידי ראש מחלקת היסטוריית הצי באוניבסיטת מאדים, הפרופסור **שלמה מורדילו** וצוותו, בשיתוף אדמירל מורשת
הצי. הוא נועד במקור להוות עדכון תוכן למחשבי המידע של תלמידי תיכון במושבה 18.

המסמך עבר את צנזורת הצי האנושי, אך נגנז יום לפני שהותקן במחשבים בשל ״אי דיוקים נרטיביים״, ״חלחול האישיות
האקצנטרית של הכותב״, ו״טון הומוריסטי שלא הולם את האווירה הרצויה במוסדות לימוד.״

במחאה על גניזת העדכון, פרסם הפרופסור מורדילו את המסמך בפומבי. בתי ספר רבים התקינו את הקובץ, ותחנות בצי ומחוצה לו
אימצו פרקים לתוך מערכות המידע שלהם. אחרי מאבק ממושך וכושל של מחלקת הסייבר של הצי למחיקת המסמך שהמשיך לצוץ
בכל רחבי הרשת, ובלחץ מורים ומנהלים רבים ברחבי הצי, הוחלט בלית ברירה לאפשר את שילובו בתכנית הלימוד.

רישיון ההוראה של הפרופסור מורדילו נשלל, אך הוא ממשיך ללמד במוסד נכון לכתיבת שורות אלה.
