# הקדמה

> המידע בפרק זה פורסם בעדכון בשם “לוחמה בצללים” עבור חיילי הצי, המלמד על ארגוני הפשיעה השונים בסקטור דלתא.
> מצורפים דבריו של שיימוס אל שבאז, אדמירל סקטור דלתא בשנת 2800, אשר פותחים את החוברת.

לכל החיילים והקצינים בשטח,

המצב בסקטור דלתא הולך ומחמיר במהירות מדאיגה .כפי שניתן היה להעריך, ארגוני פשיעה מתחילים
להרים את ראשם בריק שנוצר מאז תום מלחמת הברקאל השלישית. בתקופה האחרונה אנו רואים כי
מאבקי הכוח בין פלגי הברית המשולשת הולכים ומתגברים, בין היתר על רקע מערכת הבחירות האחרונה,
שהאיצה את הקיטוב החברתי. במצב הנוכחי בו קיימת אי ודאות רבה ומידה מסוימת של כאוס, אמון הציבור
במערכת החוק הולך ומתערער, פורעי החוק הולכים ומתחזקים.

המודיעין שבידינו מצביע על כך שגורמים פליליים מקומיים וארגונים בין-כוכביים
כאחד פועלים בחסות המצב המעורער כדי להשתלט על משאבים אסטרטגיים, לצבור הון וכוח, ולגייס פעילים חדשים. במקביל, החזית
הפטריוטית בונה בסיסים בלב אזורי השליטה של הצי, והקונגלומרט השמימי מציף את השוק האפור בסחורות
עקב היעדר רגולציה. מעל הכל, פלגי הברית המשולשת ממשיכים להתעכב בכינוס וועידה משותפת, מה שמעיד
על אי יציבות ומזמין את הפושעים לחגוג.

מטרת מסמך זה היא לעדכן את כל החיילים והקצינים הפועלים בסקטור דלתא בנוגע למספר ארגוני פשיעה
בולטים שמהווים איום ממשי על היציבות האזורית. לא מדובר בשמות חדשים לחייל
הצי הממוצע, אך נעשה כאן מאמץ רוחבי אדיר, תוך לקיחת סיכון רב בהפצת המידע, לשתף את כל חיילי הצי בכמה
שיותר אינפורמציה שתאפשר התמודדות מיטבית עם האיומים בשטח.

בנוסף ,כדי לחזק את יכולתנו להתמודד עם אתגרים אלה, החליט אדמירל הצי מלקולם אטלס, באישור מועצת
הצי, לספח את פיקוד הקולונזיציה לפיקוד דלתא ולאחד את המחלקות השונות הפועלות תחת שני
הפיקודים. בסיסי הקולוניזציה יועברו לפיקוד דלתא ,וכל הפקודות והמבצעים שבאזור יופקדו בידי אדמירל הסקטור החדש.

עליכם לפעול במשנה זהירות ולהיות מוכנים להתמודד עם איומי הפילוג והפירוד בכל רגע. על כל חייל, כל קצינה,
כל מפקד, להבין שזוהי אחריותם וחובתם האישית לוודא שהבקע שנפער לא יהפוך⁠⁠⁠⁠⁠⁠⁠לתהום.

**למען השלום והשגשוג, האדמירל שיימוס אל-שבאז, אדמירל סקטור דלתא הנכנס**
