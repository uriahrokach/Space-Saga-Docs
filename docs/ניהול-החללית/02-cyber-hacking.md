# תקיפת סייבר

!!! Warning "סודי ביותר - לא להפצה"

## הקדמה

ספינות הסיור של הצי האנושי בסקטור דלתא מהוות את פסגת הטכנולוגיה של העשור האחרון.
בין יכולותיהן הרבות, קיימת יכולת לבצע תקיפת סייבר (פריצה / האקינג) למערכות טכנולוגיות.

על מנת לבצע תקיפת סייבר יש להיות בוגר הכשרה רלוונטית - פורמלית או אחרת - כדי להיות מסוגל/ת
להשתמש במערכות הסייבר, להעלות את סיכויי ההצלחה של התקיפה, ולבחור באסטרטגיה הנכונה (יפורט בהמשך).

תקיפת סייבר יכולה להתבצע כנגד כל מערכת טכנולוגית או יעד מתאים - לדוג' ספינות, בסיסים, תחנות-חלל.
מטרתה של תקיפת סייבר תימצא במנעד שבין **איסוף** מידע, **נטרול** מערכת מסויימת או **השפעה** על מערכת.

להלן כמה דוגמאות:

1. תקיפת סייבר כנגד ספינת אוייב על מנת להשיג מידע על רשומה ספציפית מתוך מחשב המידע שלה.
2. תקיפת סייבר כנגד תחנת חלל על מנת לנטרל את המגינים לזמן קצר, או רכיב אחר.
3. תקיפת סייבר כנגד בסיס על מנת להשפיע (ולשלוט) בדלתות העגינה, כדי לגרום להן להיפתח/להיסגר.

## כיצד מתנהלות תקיפות

לכל תקיפת סייבר יש **סיכויי הצלחה** מסויימים, **משך זמן** שנדרש לביצוע התקיפה, וכן **סיכויי חשיפה** במקרה של כשלון התקיפה.
תקיפה שנכשלת - ניתן לנסות שוב, ולהמתין את משך הזמן שנדרש.
תקיפה שנכשלת ונחשפת - עלולה לאפשר ליעד התקיפה לגלות שהתבצעה תקיפה, מה הייתה מטרת התקיפה ומקור התקיפה (אתם…)

הפרמטרים המרכזיים שמשפיעים על תקיפת סייבר מפורטים בטבלה הבאה.
לדוג' - תקיפת אובייקט מורכב **יותר** (בסיס *מורכב* יותר מספינה, ספינה גדולה *מורכבת* יותר מספינה קטנה)
תגרור משך זמן תקיפה **ארוך יותר**, סיכויי הצלחה **נמוכים יותר**, וסיכויי **חשיפה גבוהים** יותר.

| פרמטר   | משך זמן התקיפה | סיכויי הצלחה | במקרה של כשלון - סיכויי חשיפה |
| ------------------------------- | -------------- | ------------ | ----------------------------- |
| מורכבות האובייקט  ↑ <br /> (ספינה או בסיס/תחנת-חלל) <br /> (קטן או בינוני או גדול) | ↑         | ↓ | ↑      |
| מטרת התקיפה - Goal ↑ <br /> (איסוף מידע ← ניטרול ← השפעה)                   | ↑              | ↓ | ↑               |
| מורכבות המטרה המדוייקת של התקיפה ↑ <br /> (ע"פ תיאור מטרת התקיפה)           | ↑              | ↓  | ↑      |
| מרחק מהאובייקט הנתקף ↑      | ↑              | ללא השפעה    | ללא השפעה                     |
| הסבת אנרגיה לסנסורים ↑         | ללא השפעה      | ↑            | ללא השפעה                     |
| חשאיות  - Discretion ↑ (נמוכה או רגילה או גבוהה)                     | ↑              | ללא השפעה    | ↓  |

## אסטרטגיות

כמו כן, בעת הבחירה לבצע תקיפה, יש לבחור באסטרגיית התקיפה המתאימה ביותר.
להלן אסטרטגיות נבחרות שניתן להשתמש בהן. ניתן ללמוד אסטרטגיות נוספות במסגרת הרפתקאותיכם בגלקסיה.

| מספר אסטרטגיה | אסטרטגיות תקיפת סייבר (Strategy) | יתרונות (פרמטרים/מצבים בהם האסטרטגיה תגדיל את סיכויי ההצלחה ותקטין את משך התקיפה) | חסרונות (פרמטרים/מצבים בהם האסטרטגיה תקטין את סיכויי ההצלחה ותגדיל את משך התקיפה) |
| ------------- | -------------------------------- | ---------------------------------------------------------------------------------- | ---------------------------------------------------------------------------------- |
| 1 | Gore-I | *   איסוף מידע <br/> * ספינות קטנות   | *   ניטרול  <br/> *   תקיפה ממרחק קרוב |
| 2 | Gore-II | *   איסוף מידע*  <br/> ספינות בינונית או גדולות  | *   ספינות קטנות <br/> * אנרגיה גבוהה לסנסורים   |
| 3 | Ajax-7  | *   איסוף מידע  | *   ספינות קטנות או בסיסים קטנים  |
| 4 | Ajax-8  | *   נטרול<br/>*   בסיסים קטנים   | *   תקיפה בחשאיות רגילה או נמוכה<br/>  * ספינות קטנות או בינונית   |
| 5 | Ajax-9 | *   נטרול<br/> *   חשאיות גבוהה <br/>  | *   השפעה <br/> * אנרגיה גבוהה לסנסורים |
| 6 | Vidar-X | *   נטרול<br/>*   ספינות בינוניות או גדולות | * ספינות קטנות<br/> * תקיפה ממרחק גדול |
| 7 | Vidar-Y | *   נטרול<br/>*   אנרגיה נמוכה לסנסורים  | *   ספינות בינוניות או גדולות<br/>*   חשאיות רגילה או נמוכה  |
| 8 | Vidar-Z | *   השפעה<br/>*   ספינות קטנות | * ספינות בינוניות או גדולות<br/>*   אנרגיה גבוהה לסנסורים |
| 9 | Zhax-1| *   השפעה<br/>*   בסיסים קטנים  | *   ספינות מכל סוג<br/>*   אנרגיה גבוהה לסנסורים |
| 10 | Zhax-2  | *   השפעה<br/>*   תקיפה ממרחק קטן  | *   חשאיות נמוכה או רגילה<br/>*   אנרגיה גבוהה לסנסורים  |

לדוג' - שימוש באסטרטגיה (4) לטובת נטרול מערכות של בסיס קטן (או תחנת חלל קטנה) תשפר את סיכויי ההצלחה,
אך יכולה גם לפגוע אם ייעשה בה שימוש לנטרול ספינה קטנות או לתקיפה ברמת חשאיות רגילה או נמוכה. הפגיעה בסיכויי
ההצלחה יכולה "למחוק" את האפקט החיובי שיש ליתרונות באסטרטגיה, **ואף לגרום לירידה בסיכויי ההצלחה בשקלול המלא.**

## סיכום

כדי להתחיל תקיפה - יש לכתוב *"Hack target"* - ולהחליף את המילה target **באובייקט** שעליו תרצו לבצע תקיפת סייבר.
לאחר מכן - יש לפרט את **מטרת התקיפה**, לבחור **רמת חשאיות**, ולבסוף לבחור **אסטרטגיית תקיפה**. שימו לב שיש גם השפעה לאנרגיה
שהוסבה לסנסורים ולמרחק מהאובייקט. לאחר מכן - תתקבל הערכה בנוגע לסיכויי ההצלחה, ומשך זמן התקיפה - ותוכלו לבחור אם
לאשר את התקיפה או לא. שימו לב - סיכויי **החשיפה** לא משוקפים במסך, ועליכם להעריך אותם ע"ב ידע תאורטי ונסיון מעשי מצטבר.

לדוגמא:

*Hack DT-777 - Data extraction - Get ship’s captain name - discretion level LOW - Strategy 3*
*Success chances are 29%, Estimated time 7 minutes. Please confirm to begin hacking.*

בסופו של נסיון התקיפה - יתקבל חיווי האם התקיפה הצליחה או נכשלה. במקרה שהצליחה - יתואר האפקט שהושג ולמשך
כמה זמן (לדוג' - "המגינים נוטרלו למשך 30 שניות"). במקרה שהתקיפה נכשלה - המערכת לא תדע לשקף האם נסיון התקיפה נחשף.

***בהצלחה, שמרו על עצמכם במרחב הקיברנטי***
